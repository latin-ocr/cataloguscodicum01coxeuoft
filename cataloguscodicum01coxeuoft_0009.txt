LECTORI S.

 

CODICUM manu exaratorum, qui in Bibliothecis Collegiorum atque
Aularum Oxoniensium custoditi sunt, index publici juris factus est in
“ Catalogo Manuscriptorum Angliae et Hiberniae” qui prodiit Oxonii a.
1697, duobus voluminibus formae maximae. Quum vero iste liber hodie
in tabernis bibliopolarum perraro compareat, et praeterea multis defectibus
laboret, quippe qui codicum indolem et aetatem nunquam exponat, in
scriptorum titulis exhibendis parum diligenter versatus sit, multaque
omittat non sine magno rei litterariae dispendio in praeteritis relinquenda,
operae pretium videbamur facturi, si eundem novis curis instauraremus,
ita ut prava emendando et quae defecerant supplendo studiosorum commo-
ditatibus, quoad ejus fieri posset, prospiceretur. Itaque perlustratis sedulo
bibliothecarum forulis codices omnes denuo excussimus, ac tandem post
denorum annorum decursum laboris nostri fructum in lucem proferimus.
Nunc pauca restant de instituti nostri ratione monenda. In primis
igitur operam dedimus ut foliorum uniuscujusque codicis numeri, materies
in qua scriptus est, magnitudo, aetas, ornamenta, si qua sunt, ob oculos
lectoris proponerentur, tum ut singulorum argumenta fuse exhiberentur,
scriptorum nomina accurate proderentur, et sicubi desunt pro virili in-
dagarentur, inedita passim indicarentur. Denique quo facilior quaeren-
tibus aliquid fiat aditus, in fine communem indicem adjecimus ordine
alphabetico digestum, in quo praeter scriptorum nomina consignavimus
librorum singulorum argumenta. His fruere, et si quid inconditi aut

mendosi inveneris, pro tua benignitate ignoscas.

Dabam cx Bibl. Bodl.
Feb. 4, 185 2.

